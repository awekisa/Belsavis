<!DOCTYPE html>
<html lang="en">
<head>
    <meta charset="UTF-8">
    <title>Паста с пиле и моцарела</title>
</head>
<body>
<main>
    <div class="products">
        <p>Необходими продукти</p>
        <p>500 г паста „Орекиете“ (или друга дребна паста)
            500 г пилешки гърди
            4 скилидки чесън
            80 г сирене „Пармезан“
            250 г сирене „Моцарела“
            200 мл прясно мляко
            300 мл пилешки бульон
            4 с. л. зехтин „Помаче“
            сокът от 1 лимон
            1 стрък розмарин
            1 с. л. брашно
            сол и черен пипер на вкус</p>
        <p>
            1
            Паста с пиле и моцарела
            Месото се нарязва на кубчета с големината на пастата. Чесънът се наситнява и се запържва в половината от зехтина заедно с пилешките гърди. После месото се изважда.




            2
            Паста с пиле и моцарела 2
            В същия съд се сипва останалият зехтин, поръсва се брашното, разбърква се и се наливат сокът от лимона и затопленият бульон.






            3
            Паста с пиле и моцарела 3
            Оставя се за 5 минути на умерен огън, после се прибавят настърганият пармезан и нарязаният наситно розмарин. Налива се и затопленото прясно мляко, връща се месото и се оставя на огъня, докато сосът леко се уплътни.




            4
            Паста с пиле и моцарела 4
            Пастата се вари в 5 л кипяща подсолена вода, докато стане ал денте, след това се отцежда и изсипва при соса. Разбърква се, посолява се и се оставя на огъня за около 5 минути.






            5
            Паста с пиле и моцарела 5
            Поднася се с накъсаната моцарела и прясно смлян черен пипер. По желание се полива с малко зехтин „Екстра върджин“ и се украсява с розмарин.
        </p>
    </div>

</main>
</body>
</html>